<!DOCTYPE html>
<html>
  <head>
  <meta charset="UTF-8">
  <meta name="description" content="Free Web tutorials">
  <meta name="keywords" content="مکالمه به زبان روسی ,تکلم به زبان روسی ,گویشگران به زبان روسی ,زبان های بالتیک ,زبان های بالتواسلاوی ، زبان بالتواسلاوی، زبان اسلاونیک ، زبان فراقاره ای ، زبان روسی ">
  <meta name="author" content="ghavam.ph.d">
  <meta name="viewport" content="width=device-width, initial-scale=1.0">
</head>
<body>

<h1>زبان روسی</h1>
  <p>
 
پهنه وسیع زبانهای هندواروپایی، نه تنها زبان اسلاونیک یا زبان اسلاوی را بعنوان یکی از اعضای خانواده در خود جای داده، بلکه زبانهای بالتیک هم در این خانواده عضویت دارند. 
زبانهای اسلاوی و بالتیکی هم نزدیکی خویشاوندگونه خاصی با هم دارند و هم در مقایسه با سایر 449 عضو زبانهای هندواروپایی از مشخصه های منحصر بفردی برخور دارند، که این دو زبانشناسان را برآن داشته تا نام " زبان بالتواسلاوی" را برای آنها پیشنهاد دهند. از شمال آسیا تا اروپای مرکزی، بخش اعظم حوزه بالکان و نیز بطور پراکنده در سایر نقاط جهان نزدیک به 260 میلیون گویشگر به زبانهای بالتو اسلاوی در جهان زندگی می کنند. در این میان زبان روسی را در زیر شاخه "اسلاوی شرقی" این درخت زبان فراقاره ای می توان یافت. همچنین زبان روسی در مجموعه شش عضوی زبانهای رسمی سازمان ملل متحد عضویت یافته است. 
گویشگران به زبان روسی روسی، بلاروسی و اوکراینی می توانند براحتی با یکدیگر بصورت کلامی ارتباط بگیرند. روسی در خود روسیه، بلاروس، قزاقستان و قرقیزستان زبان اداری و رسمی است. در بسیاری از کشورهایی که امروز در آسیای میانه، قفقاز و اروپای شرقی بصورت مستقل در نقشه جهان دیده می شوند، بواسطه سلطه اتحاد جماهیر شوری بر آنها تا پایان جنگ سرد، هنوز هم زبان روسی به نحوی چه بطور اداری و رسمی و چه بصورت غیر رسمی و حتی در حد مکالمه به زبان روسی رواج داشته و موثر است. مخصوصا که زبان روسی نقش زبان رابط میان قومی را هم مدتها در این پهنه جغرافیایی ایفا نموده، که بعضا این نقش در نظام قانونی این کشورها مانند تاجیکستان موضوعیت یافته اسن. در نتیجه آموزش زبان روسی و تکلم به روسی بعنوان زبان دوم در این کشورها هنوز هم مد نظر قرار می گیرد.
کشورهای استونی، لتونی، مولداوی، لیتوانی، ارمنستان، جمهوری آذربایجان، گرجستان، ترکمنستان و ازبکستان نیز از این دسته اند.

</p>
</body>
</html>
