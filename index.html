<!DOCTYPE html>
<html>
  <head>
  <meta charset="UTF-8">
  <meta name="description" content="Free Web tutorials">
  <meta name="keywords" content="ادبیات روسیه,روسیه,مسکو,زندگی در روسیه، وضعیت اقلیمی روسیه، زبان روسی، شرایط سرد سیری، فراقاره ای">
  <meta name="author" content="ghavam.ph.d">
  <meta name="viewport" content="width=device-width, initial-scale=1.0">
</head>
<body>

<h1>روسیه</h1>
<p>درحالیکه فدراسیون روسیه بعنوان پهناورترین کشور جهان، از شرق آسیای شمالی تا بخشی از اروپای شرقی کمی بیش از 5% خشکی کره زمین را پوشانده است،  و 160 گروه قومی و فرهنگی متنوع را در خود جای داده، تنوعی که درغنا بخشیدن به آثارهنری و ادبیات روسیه نقش بسزایی داشته است. اما بواسطه شرایط سردسیری حاکم بر وضعیت اقلیمی روسیه، بخش وسیعی از این کشور فراقاره ای خالی از سکنه می باشد.
با تعلق بیش از 80% مردم به قومیت روسی بطبع زبان رسمی دولت روسی می باشد. پایتخت این کشور، مسکو در بخش اروپایی واقع و واحد پول رایج آن روبل است. 
موقعیت جغرافیای روسیه که بطور تخمینی یک-سوم منابع طبیعی جهان را به مردم این کشور ارزانی داشته، طبیعتا نقش موتور پیشران را در اقتصاد  کشور ایفا می نماید. روسیه در زمینه منابع گاز رتبه اول جهان و نیز دارای منابع سرشار نفت و انواع دیگر منابع کانی بخصوص فلزات گرانقیمت است، که این منابع با راهیابی به بازارهای بین المللی  درآمد سرشاری را برایش فراهم می نمایند. منابع انرژی روسیه با داشتن سهم دو-سومی در کل صادرات، این کشور را به یک ابرقدرت انرژی تبدیل کرده اند.
علاوه بر طبیعت غنی که منابع سرشار آب شیرین و جنگل های انبوه را نیز درخود جای داده، روسیه در صنایع سنگین بخصوص نظامی به توسعه او پیشرفت قابل توجهی دست یافته و نیزاقتصاد آن از اوایل دهه نود میلادی به جرگه کشورها با اقتصاد مبتنی بر بازار باز پیوسته و  جزو ده اقتصاد برتر جهان می باشد، با این حال نمی توان آن را کشوری با اقتصاد توسعه یافته همه جانبه در نظر گرفت . بیشتر جمعیت این کشور در غرب آن ساکن هستند که سبب می شود ، تولید ناخالص داخلی درغرب با محوریت مسکو از شرق کشور پیشی گرفته و این امر به از یک سو به عدم توازن توسعه اقتصادی از نظر جغرافیایی می انجامد و از سوی دیگر زندگی در روسیه به نابرابر اقتصادی پیوند می دهد.
از همه اینها که بگذریم هرکه مرزش بیش همسایه اش بیشتر، وسعت زیاد سبب شده تا روسیه با 18 کشور همسایه باشد، که چهار کشور ایالات متحده، ژاپن، ایران، و سوئد  با روسیه مرز آبی و14 کشور در خشکی هم مرز آن هستند. فهرست این 14کشورکه هر دو قاره  آسیا واروپا واقع هستند بر اساس طول مرز با روسیه از بیشترین به کمترین به ابن ترتیب هستند:
قزاقستان، چین، مغولستان، اوکراین، بلاروس، فنلاند،گرجستان،جمهوری آذربایجان،لتونی،استونی،لیتوانی،لهستان،نروژ،کره شمالی

</p>
</body>
</html>
